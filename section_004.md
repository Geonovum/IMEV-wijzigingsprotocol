## <a name='_Ref479668423'></a>Tussentijdse werkafspraken

Het toepassen van het Informatiemodel Externe Veiligheidsrisico’s roept soms vragen op. Bij onduidelijkheden, discrepanties of fouten in de standaard kan de praktijk vragen hoe zij de standaard – in afwachting van een formele wijziging– moet toepassen. Met name bij X wijziging van de standaard, die een grote impact op toepassing in de praktijk heeft, zullen geconstateerde fouten of gewenste wijzigingen in de regel niet heel snel worden doorgevoerd. Een tussentijds gebruiksadvies noemen we een werkafspraak. In dit hoofdstuk lichten we de werkwijze van werkafspraken toe. 

Als er een fout of probleem wordt geconstateerd, zal er altijd geruime tijd overheen gaan voordat dit wordt hersteld in de formele standaard. Typische voorbeelden van dit soort fouten zijn in algemene zin:

<ul><li>De ene standaard hanteert voor een bepaalde aanduiding een andere spelling dan een andere standaard, waardoor je plan formeel nooit aan alle standaarden kan voldoen;</li>
<li>In de standaarden zijn bepaalde technische vrijheden mogelijk die op grond van een goede praktijk niet zouden moeten worden benut;</li>
<li>In de standaarden is iets wel mogelijk, maar niet verplicht, terwijl dit wel sterk gewenst is.</li>
</ul>

In dit soort gevallen zal Geonovum na consultatie van softwareleveranciers, gebruikersgroep en ketenoverleg een werkafspraak publiceren over hoe er in afwachting van formele reparatie moet worden omgegaan met een geconstateerd probleem. Zo’n werkafspraak heeft de formele status van een advies van Geonovum aan de gebruikers van het IMEV. De werkafspraak vervangt niet de <i>in</i> <i>gebruik</i> zijnde versie van IMEV, maar geldt wel als werkwijze in afwachting van reparatie van een onderdeel van het reguliere beheer.

Voor bovengenoemde voorbeelden zouden de werkafspraken er resp. als volgt uit kunnen zien:

<ul><li>Hanteer altijd de spelling volgens standaard A;</li>
<li>Gebruik nooit de mogelijkheid B die de standaarden bieden;</li>
<li>Doe het altijd op manier C.</li>
</ul>

De status van deze werkafspraken is als volgt:

<ol><li>de werkafspraken zijn van toepassing totdat de wijzigingen in werking zijn getreden, daarna zijn ze niet meer van toepassing;</li>
<li>indien mogelijk zijn de werkafspraken altijd een directe voorloper van de wijzigingen zelf die zullen worden doorgevoerd. Vaak zal een werkafspraak een keuze bevatten. Deze zal goed beredeneerd zijn, maar toch anders kunnen uitvallen als het daadwerkelijke wijzigingsproces wordt ingezet;</li>
<li>binnen het wijzigingsbeheer worden er alleen werkafspraken gemaakt die vooruitlopen op aanstaande wijzigingen. Er worden binnen dit kader geen permanente werkafspraken gemaakt die niet verankerd zullen worden in de IMEV standaard;</li>
<li>het toepassen van de werkafspraken is (van rechtswege) niet verplicht, maar geeft voor duidelijkheid en richting bij implementatie door softwareleveranciers;</li>
<li>het toepassen van de werkafspraken vergemakkelijkt de implementatie van wijzigingen, omdat het een al een voorbereidende werkwijze is voor het ander;</li>
<li>waar van toepassing zullen de werkafspraken niet leiden tot afkeuring van plannen die hier niet aan voldoen door de Validator. Eventueel kan wel een waarschuwing of andersoortige melding worden gegeven over de geconstateerde afwijking van de werkafspraak.</li>
</ol>
