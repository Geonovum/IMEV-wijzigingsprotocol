## Implementatie ondersteuning

Het in gebruik nemen van (een volgende versie van ) een standaard staat centraal in deze fase. Hiervoor kunnen we de verschillende implementatiebestanden opleveren. Wij ondersteunen de implementatie met onder meer een helpdesk.

### Technische bestanden

Om de beheerders van het Register Externe Veiligheidsrisico's (REV), de softwareleveranciers en andere gebruikers van de standaard te ondersteunen bij de implementatie van een nieuwe versie van de standaard, leveren wij verschillende bestanden en documentatie op:

<ul><li>Implementatiebestanden;</li>
<li>Voorbeeldbestanden;</li>
<li>Voorbeeldberichten.</li>
</ul>

Schemaâ€™s en Schematron (validatieregels) zijn voorbeelden van implementatiebestanden die als onderdeel van standaarden door Geonovum worden opgeleverd. Het kan hier ook gaan om implementatiebestanden voor visualisatieregels en iconen. Voorbeeldbestanden en voorbeeldberichten kunnen worden gebruikt voor het testen van applicaties.

###         Validatie en certificatie

Na het opleveren van de nieuwe standaard inclusief de verschillende onderdelen, richten wij ons op de ondersteuning van de standaard door softwareleveranciers, beheerders van voorzieningen/ registers. Bij deze groep gebruikers is de ondersteuning vooral technisch van aard. De validator is het hulpmiddel bij uitstek hierbij.

Soms zetten we conformiteitstoetsing in. In dat geval wordt een testprotocol voor een conformiteitstoets beschikbaar gesteld, waarmee (handmatig) kan worden gecontroleerd of een implementatie aan de norm voldoet.

Ook certificering van applicaties is mogelijk. Certificering van applicaties ondersteunt niet zozeer de (kwaliteit van de) implementatie van de standaarden, als wel de (snelheid van) adoptie ervan. Zodra het werkveld voldoende volwassen is en certificering niet meer nodig is om adoptie te versnellen, kan certificering komen te vervallen.

###         Opleiding

Per standaard, en nieuwe versie van de standaard, bekijken we in hoeverre opleiding en advies van toegevoegde waarde zijn voor ondersteuning van de gebruikers bij implementatie van de standaard. De Geonovum wiki zetten we bijvoorbeeld in bij grote wijzigingen van de standaard. Tijdens bijeenkomsten verzorgen wij workshops en presentaties. In de verschillende vakbladen publiceren wij artikelen.

###         Communicatie

Het hele wijzigingsproces staat of valt met een goede communicatie. Onder goede communicatie wordt verstaan het tijdig leveren van de juiste informatie aan de juiste belanghebbenden. Dit betreft de proceskant alsook de producten die er worden opgeleverd.

<i>Website</i><i>(s)</i>

De actuele vigerende versie van het Informatiemodel is via het <a href='https://docs.geostandaarden.nl/imev/imev/' target='_blank'>documentenregister van Geonovum</a> beschikbaar.

<i>Consultatie</i>

Bij X-wijzigingen zal Geonovum de aanpassingen in het model in een publieke consultatie aan eenieder voorleggen.

<i>Werkafspraken</i>

De werkafspraken die bepalen hoe er in de tussentijd moet worden omgegaan met geconstateerde fouten en problemen (zie <a href='#tussentijdse-werkafspraken'>Hoofdstuk 5<a></a>). De werkafspraken publiceren wij via de Geonovum website. Door middel van nieuwsberichten op de website en het versturen van de nieuwsbrief in samenwerking met RIVM en het ministerie van Infrastructuur en Waterstaat informeren wij het werkveld over de nieuwe dan wel aangepaste werkafspraak.

<i>Nieuwe producten inclusief releasenotes</i>

Wijzigingen in het model worden bekendgemaakt op de Geonovum website en in de nieuwsbrief van het REV. Ook zijn ze raadplegen als releasenotes in het <a href='https://docs.geostandaarden.nl/imev/imev/#bijlage-1-release-notes' target='_blank'>informatiemodel</a>. 

