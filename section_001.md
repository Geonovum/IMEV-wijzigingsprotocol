## Leeswijzer

In het voorliggende wijzigingsprotocol staan de sturende principes achter het generieke wijzigingsproces van het Informatiemodel Externe Veiligheidsrisico’s en de bijbehorende beheerobjecten. Met dit protocol wordt elke wijziging van het informatiemodel een voorspelbaar proces voor de ketenpartners.

Geonovum beheert en ontwikkelt het Informatiemodel Externe Veiligheidsrisico’s (IMEV). Mensen die in de praktijk gebruik maken van dit Informatiemodel hebben vragen over de toepassing ervan, willen weten welke ontwikkelingen er spelen, en hebben mogelijk suggesties voor aanpassingen van het Informatiemodel. 

In dit wijzigingsprotocol staan de sturende principes achter het wijzigingsproces voor deze standaard die Geonovum beheert: de manier waarop wijzigingen in het IMEV plaatsvinden. Met het protocol wordt elke wijziging van de standaard een voorspelbaar proces voor de ketenpartners en gebruikers van de standaard. In het protocol zijn basisbegrippen en uitgangspunten uiteengezet voor het wijzigingsproces, bijvoorbeeld wat onder nieuwe en volgende versies verstaan wordt, en wanneer deze nieuwe versie(s) verwacht mogen worden.

Het opstellen en gebruik van het protocol is onderdeel van het beheerproces van een standaard. Geonovum voert het beheer en de doorontwikkeling van standaarden, waaronder het IMEV, uit conform het beheer- en ontwikkelmodel voor open standaarden: <a href='https://www.logius.nl/diensten/bomos' target='_blank'>BOMOS</a>.

Wijzigingen in het IMEV worden niet zomaar doorgevoerd; voor de ene gebruiker van het model zal de wijzing gering zijn, voor de ander kan het grote gevolgen hebben. Daar houden wij rekening mee. De gebruikersgroepen van de standaarden en andere betrokkenen in het wijzigingsproces zijn vastgelegd, evenals de belangrijkste taken en verantwoordelijkheden en de momenten waarop zij betrokken zijn in dit proces.

We starten dit wijzigingsprotocol met een samenvatting en duiden de gehanteerde begrippen. In <a href='#gebruik-van-het-wijzigingsprotocol'>Hoofdstuk 3<a></a> zetten we het gebruik van het wijzigingsprotocol uiteen met onder andere uitgangspunten en betrokkenen. <a href='#wijzigingsproces'>Hoofdstuk 4<a></a> beschrijft vervolgens de stappen in het wijzigingsproces. Met behulp van tussentijdse werkafspraken weten de gebruikers van de standaard hoe zij de standaard – in afwachting van een formele wijziging– moeten toepassen; dit komt in <a href='#tussentijdse-werkafspraken'>Hoofdstuk 5<a></a> aan de orde. Wanneer een nieuwe versie van het informatiemodel wordt opgeleverd, ondersteunen we bij de implementatie daarvan <a href='#implementatie-ondersteuning'>Hoofdstuk 6<a></a>. In <a href='#escalatie-en-klachtenprocedure'>Hoofdstuk 7<a></a> is beschreven hoe we handelen in het geval van escalatie. In de <a href='#overzicht-status-van-wijzigingsverzoeken'>bijlage<a></a> is tot slot een overzicht van de statussen van wijzigingsverzoeken opgenomen.
